# Nyíregyházi Egyetem - Webalkalmazásfejlesztés projectmunkában

Ez a repository az Epam System Hungary Kft és a Nyíregyházi Egyetem együttműködésében létrejött oktatási segédanyagokat tartalmazza a Webalkalmazásfejlesztés Projectmunkában nevű tantárgyhoz.

## Tanrend
1. HTML & CSS átismétlése
2. JavaScript alapok
3. JavaScript függvények
4. Advanced JavaScript: promise, fetch
5. Tools: TypeScript, Webpack, Lint, Node.JS, HTTP, Swagger
6. React alapok
7. React functional components, hook-ok, state management, eseménykezelés
8. React használata: komponens könyvtárak, routing, aszinkron lekérdezések
9. Redux
10. Authentication & Authorization, input kezelés, local storage
11. Formik
12. Alkalmazás befejezése
13. Egyeztetések, segítségnyújtás a szorgalmi időszak utolsó két hetében
13. Vizsgák: 3 alkalom

## Elvárások
A félév végi jegy megszerzéséhez az alábbi követelményeket kell a hallgatóknak teljesíteni:
- Időszaki feladatsor elkészítése határidőre: 2 hét áll a hallgatók rendelkezésére, hogy megoldást adjanak 5 különböző nehézségű problémára. Részletes leírás megtalálható a [ZH feladatsor](https://epa.ms/nye-webapp-zh) oldalán (csak meghatározott időben elérhető)
- A vizsgafeladatsor elkészítése: a hallgatók 4-5 fős csapatokban egy React alapú webalkalmazás kell lefejlesszenek TypeScript segítségével. A csapatok választhatnak 4 feladatsor közül, amely az adott alkalmazáshoz szükséges szolgáltatási réteget és az alkalmazással kapcsolatos elvárásokat is tartalmazza. A feladatokat a hallgatók önállóan osztják fel és rendszerezik egymás között. A vizsgán a hallgatók közösen mutatják be a teljes alkalmazást, majd egyesével, az egyénileg elvégzett feladatok teljesítését magyarázzák el. Ha a hallgató a magyarázat során feltett kérdésekre nem tud kielégítően válaszolni, úgy a védés sikertelen. Van lehetőség javításra egy következő alkalommal, egyénileg kiszabott feladat elvégzésével (az időszaki feladatsoron mutatott teljesítménye itt befolyásoló tényező).

Amennyiben a fent található két feltétel bármelyikének a hallgató nem tud eleget tenni, elégtelen jegyet kap. A vizsgára bocsájtás feltétele az időszaki feladatsor elkészítése, a fél év végi jegyet a vizsgán bemutatott alkalmazás elkészítésében vállalt mennyiségi és minőségi munkája fogja meghatározni. Az időszaki feladatsoron szerzett pontszám pozitív vagy negatív befolyással lehet erre.

## Vizsgafeladatok
A vizsgafeladathoz tartozó követelmények megtekinthetőek az [exam-tasks](exam-tasks/README.md) mappában

## Elérhető anyagok

- lessons - az órák bemutatott gyakorlati feladatok kezdeti és végkimenetét tartalmazza
- movies-api - Node.JS alapú kiszolgáló a háttérinformációkhoz
- slides - az órákon bemutatott prezentációkat tartalmazza

## Kiegészítő linkek

- Design tervek: [https://epa.ms/nye-webapp-template](https://epa.ms/nye-webapp-template)
- ZH feladatsor: [https://epa.ms/nye-webapp-zh](https://epa.ms/nye-webapp-zh) - csak meghatározott időben elérhető
